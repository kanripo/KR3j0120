# -*- mode: mandoku-view; -*-
#+TITLE: 密齋筆記
#+DATE: 2015-08-24 23:23:59.355059
#+PROPERTY: ID KR3j0120
#+PROPERTY: BASEEDITION WYG    
#+PROPERTY: JUAN 提要
<pb:KR3j0120_WYG_000-1a>¶
欽定四庫全書　　　　　子部十¶
　提要¶
　　密齋筆記五卷續記一卷　雜家類三(雜説之屬/)¶
　　　　(臣/)等謹案宻齋筆記五卷續記一卷宋謝伯¶
　　　　采撰伯采字元若台州臨海人宰相深甫之¶
　　　　子理宗后謝氏之伯叔行中嘉泰二年傅行¶
　　　　簡榜進士歴知廣徳軍湖州監六部門大理¶
　　　　寺丞大理寺正宋史無傳其事迹不甚可攷¶
<pb:KR3j0120_WYG_000-1b>¶
　　　　官爵名字僅見於陳耆卿赤城志中是編乃¶
　　　　其易班東歸時所撰録以示其子者雜論經¶
　　　　史文藝凡五萬餘言自序以為無牴牾於聖¶
　　　　人其間援据史傳頗足以考鏡得失雜錄前¶
　　　　賢懿言媺行亦多寓懲勸雖持論間有未醇¶
　　　　其援引證據亦未見能如容齋隨筆夢溪筆¶
　　　　談之博洽而語有本原瑜多瑕少要亦説部¶
　　　　之善本也史稱謝后父渠伯早卒兄封郡王¶
<pb:KR3j0120_WYG_000-2a>¶
　　　　姪並節度使端平初頗干國政采伯以世家¶
　　　　貴介敭歴中外洊更麾節正當謝后用事之¶
　　　　時獨解組逍遥至使史官佚其姓氏則采伯¶
　　　　蕭然於榮利之外一無所預可知王宗旦原¶
　　　　序謂士大夫晚節嗜好鮮有不迷其初者宻¶
　　　　齋獨以書籍詒謀後人使知其老不忘學則¶
　　　　采伯潛心著述殆以一生之精力為之宜其¶
　　　　言多中理矣原本乆佚僅散見永樂大典中¶
<pb:KR3j0120_WYG_000-2b>¶
　　　　謹採錄編綴分為筆記五卷續記一卷仍所¶
　　　　採之舊目焉乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 自序
<pb:KR3j0120_WYG_000-3a>¶
宻齋筆記自序¶
余好漁獵書傳時年六十有三易班東歸天賜一閒無¶
以觧日書生結習未除亦自觕有聞見豈應以鶡弁泯¶
沒遂著于篇以示兒軰曰或問者兒軰所質問也經史¶
本朝文藝雜説㡬五萬餘言固未足追嫓作者要之無¶
牴牾於聖人不猶愈於稗官小説傳竒志恠之流乎庶¶
後之子孫知余老不廢學云爾淳祐元年辛丑長至謝¶
采伯元若引¶
#+PROPERTY: JUAN 原序
<pb:KR3j0120_WYG_000-4a>¶
宻齋筆記原序¶
寶祐乙卯天台謝公鼓院來守臨川宗旦實為贅貳一¶
日以宻齋筆記授宗旦曰此吾先君子晚年之所著也¶
宗旦受而讀之驚喜嘆賞如逰寶山如閲海市瑰竒詭¶
異之物雜然前陳駭目洞心應接不暇吁是豈淺鮮者¶
所能到哉其殆貫穿百家馳騖千載者歟夫士非窮愁¶
莫能著書一行作吏此事便廢常情之通患也矧耆耋¶
髙蹈燕居引恬未有肯措意於筆硯者宻齋以宰相子¶
<pb:KR3j0120_WYG_000-4b>¶
敭歷中外洊更麾節晚境倦㳺乃能逍遥里第耽玩墳¶
索抽毫漬墨述所得以自見於世所謂富貴不能淫年¶
彌髙而德彌劭者宻齋有焉陸賈當功成名遂之餘乞¶
身歸田擁車騎負寳劔遨逰諸子間釃酒撃鮮以自娯¶
樂追思向來新語殆如夢事向子平隠居讀易自男婚¶
女嫁之後斷絶家事勿使相關廼肆意於名山大川之¶
觀曩時韋編不復過眼矣王逸少蘭亭一序似能言者¶
及其守早退之節乂不過企慕子平所為盡山水之逰¶
<pb:KR3j0120_WYG_000-5a>¶
求藥石植桑果抱子弄孫以卒嵗於著書乎何有以宻¶
齋視三子富貴年齒度越逺甚謂宜屏却簡編燕酣登¶
眺可也而宻齋之所樂為有三子之所不克為者由是¶
言之士大夫晚節嗜好有不迷其初者鮮矣觀宻齋自¶
序謂以此書傳示子孫使知其老不廢學噫此其詒謀¶
微意又可與俗人言哉越明年鋟梓郡齋輙為題其後¶
鼓院名奕楙宻齋先生次子也寳祐丙辰夏五中澣通¶
直郎添差通判撫州軍州兼管内勸農營田事王宗旦¶
<pb:KR3j0120_WYG_000-5b>¶
謹書¶
